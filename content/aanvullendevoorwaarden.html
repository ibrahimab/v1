<p>Deze voorwaarden zijn van toepassing op alle bij Chalet.nl B.V. (KvK 30209634) onder de handelsnaam <?php echo $vars["websitenaam"]; ?> (hierna: reisorganisator) geboekte reizen, en moeten gezien worden als verduidelijking en aanvulling op de ANVR-Reisvoorwaarden. Afwijkingen en aanvullingen op deze voorwaarden worden door ons vooraf en duidelijk omschreven.</p>

<p>
    <b>Agentschappen en reisleiding</b><br />
    Wij werken op onze verschillende bestemmingen samen met agentschappen, particuliere eigenaren of reisleiding van onze partners. Zij vertegenwoordigen ons ter plaatse, maar werken onder eigen verantwoording. Wij zijn niet verantwoordelijk voor afwijkende afspraken met deze partijen zonder onze schriftelijke bevestiging vooraf.
</p>

<p>
    <b>Borg</b><br />
    Voor de accommodatie dient vaak bij aankomst borg te worden betaald. Het borgbedrag staat (indien bekend) vermeld in de reisdocumenten. De borg wordt na het verblijf doorgaans contant teruggegeven of teruggestort, als de accommodatie in orde bevonden is. De afhandeling van de borg is voor eigen verantwoordelijkheid, reisorganisator is hier geen partij in. In enkele gebieden moet ter plaatse borg worden betaald voor ski- en/of snowboardmateriaal.
</p>

<p>
    <b>Opties en arrangementsonderdelen</b><br />
    Na het opmaken van de factuur is het mogelijk om tot 28 dagen voor vertrek een optie of arrangementsonderdeel (bijvoorbeeld skipassen of huurmateriaal) zonder wijzigingskosten aan te passen. De wijziging wordt per verzonden factuur bevestigd. Voor opties en arrangementsonderdelen geldt de geldigheidsduur zoals vermeld op de bijbehorende vouchers. Als er tijdens de vakantie één of meerdere dagen geen gebruik is gemaakt van een optie is dit geen reden tot vergoeding door reisorganisator. Een optie kan ter plaatse niet worden gewijzigd of teruggevorderd. Cateringservice en busreizen kunnen niet geannuleerd worden.
</p>

<p>
    <b>Accommodatieschoonmaak</b><br />
    De kosten van de eindschoonmaak kunnen per accommodatie verschillen. De eindschoonmaak is inbegrepen, zelf te verzorgen, of optioneel/verplicht af te kopen. Standaard wordt er vanuit gegaan dat de accommodatie opgeruimd en bezemschoon wordt achtergelaten en dat de keukenhoek en vaat voor eigen verantwoordelijkheid is, tenzij anders aangegeven.
</p>

<p>
    <b>Busreizen</b><br />
    Als er via ons een busreis geboekt is geldt over het algemeen dat het vertrek richting de vakantiebestemming op de dag voor de aankomstdag is. Houd er rekening mee dat genoemde aankomst-, vertrek- en reistijden zowel voor als tijdens de reis gewijzigd kunnen worden. Vertragingen door o.a. verkeersdrukte, stakingen, opstoppingen, weersinvloeden en technische mankementen zijn voor ons overmachtsituaties. Bij ons geboekte busreizen vallen altijd onder de aanvullende voorwaarden van de betreffende maatschappij, en zijn niet voor risico van reisorganisator.
</p>

<p>Versie 31/08/2015</p>